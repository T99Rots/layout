<!DOCTYPE html>
<html>

	<head>

		<title>Opdracht 4 - Layout</title>
		<meta charset="utf-8">
		<link rel="stylesheet" href="../../css/style.css">
		<link rel="stylesheet" href="../../css/reset.css">
		<link rel="stylesheet" href="../../css/noscroll.css">
		<link rel="stylesheet" href="../../css/slideshow.css">
		<link rel="stylesheet" href="../../css/style.css">
		<link rel="stylesheet" href="../../css/over.css">
		<link href="https://fonts.googleapis.com/css?family=Poppins" rel="stylesheet">

	</head>

	<body>
		
		<div id="backgroundOverlay2">

			<nav>

				<h1 id="title2">Opdracht 4 - Layout</h1>

				<ul>

					<li><a href="../../index.html">Home</a></li>
					<li><a href="../../over/index.html">Over mijn hobby</a></li>
					<li><a href="#">Nieuws</a></li>				

				</ul>

			</nav>

			<div id="container">
				
				<div id="articleImage3" class="fullWidthImage"></div>

				<div id="inCenter">
					
					<section id="Article">

						<h2>Aston Martin Vanquish S</h2>
						
						<p>
						We moesten even aan onze hoofden krabbelen toen we hoorden dat de nieuwe Vanquish S een paar maanden na de introductie van de nieuwe DB11 zal komen.
						</p>

						<p>
						In een vorig leven was Aston Martins CEO Andy Palmer de chef planning van Nissan. Dat was een enorme baan die onder meer betekende dat hij ervoor moest zorgen dat er genoeg variëteit in Nissans gamma bestond, zodat een nieuw model niet zou kannibaliseren op de verkoop van bestaande modellen. Je zult nu meteen begrijpen dat we op de redactie even aan onze hoofden krabbelden toen we hoorden dat de nieuwe Aston Martin Vanquish S (een 603 pk sterke 2+2 GT) een paar maanden na de introductie van de nieuwe DB11 (een 608 pk sterke 2+2 GT) op de markt zal komen.
						</p>

						<p>
						Waarom lanceren ze deze modellen zo snel na elkaar?
						</p>

						<p>
						Palmer zegt dat de nieuwe, krachtigere Aston Martin Vanquish S ‘de zaken een stap verder voert, een volledig eigen plek in de lijn van Aston Martin zal hebben, en heel onderscheidend is ten opzicht van de nieuwe DB11’. Een woordvoerder verduidelijkte dat nog ietwat en noemde de DB11 ‘Astons GT’, en de Vanquish S ‘onze super-GT’. Hij zou dus scherper moeten zijn dan de DB11, maar aangezien ie is gebaseerd op een ouder platform met een oudere aandrijflijn dan de DB11 (en aangezien ie een kwart meer kost), zal ie wel erg spectaculair moeten rijden om te kunnen slagen.
						</p>

						<p>
						Gelukkig wordt ie standaard geleverd met een fikse dosis nostalgie. De Aston Martin Vanquish S is de laatste klus van de van Ford geleende en aangepaste 6,0-liter V12, die 28 pk extra heeft ten opzichte van de Vanquish die hij vervangt, hoewel het koppel met 630 Nm hetzelfde is gebleven. De twin-turbo 5,2-liter V12 in de DB11 zal worden gevolgd door een twin-turbo 4,0-liter V8 Vantage aan het eind van 2017, en een nieuwe twin-turbo in de op de DB11 gebaseerde Vanquish in 2018 – dus dit is daadwerkelijk de laatste ademtocht van de turboloze Aston Martins.
						</p>

						<p>
						Wat zorgt ervoor dat de Vanquish S de bocht doorkomt?
						</p>

						<p>
						Het onderstel is onder handen genomen door Matt Becker (Astons chef ride and handling, die ze hebben weggehaald bij Lotus). De vering staat 10 procent harder afgesteld, maar de schokdempers zijn aangepast zodat de voor- en achterkant in harmonie blijven functioneren. Een steviger stabilisatorstang is toegevoegd om de achterkant van de auto beter op de weg te houden, de hydraulische besturing is aangepast maar houdt dezelfde ratio, en een nieuwe geluiddemper zorgt ervoor dat de V12-zwanenzang beter tot zijn recht komt.
						</p>

						<p>
						Er is ook een nieuw aerodynamisch pakket, inclusief winglets aan weerszijden van de voorbumper zodat er niet te veel lucht richting de wielen gaat. Dat betekent minder luchtweerstand, minder opwaartse druk, en een iets agressiever gezicht voor de Aston Martin Vanquish S. Het zijn misschien maar kleine aanpassingen, maar het totale effect is krachtig.
						</p>

						<p>
						Aston Martin Vanquish S
						Is de Aston Martin Vanquish S hierdoor beter dan het origineel?
						</p>

						<p>
						We herinneren ons nog dat we een aantal jaar geleden, toen we de originele Vanquish voor het eerst reden, geschokt waren door de manier waarop de auto zich gedroeg. Het onderstel voelde zacht en vaag aan, helemaal niet in lijn met de rest van de auto, en comfort bood het ook niet. Maar nu is de demping zo strak als een snaar en wordt de carrosserie over de gehele lengte en breedte vlak gehouden. Zelfs de hardste klappen worden geabsorbeerd als waren het kiezelsteentjes waar je overheen rijdt. We zijn helemaal onder de indruk als we ontdekken dat zelfs de stugste van de twee instellingen voor het onderstel niet alleen voor op het circuit bedoeld blijkt – je kunt ‘m ook gebruiken als je je wat dartel voelt op de openbare weg.
						</p>

						<p>
						Daar hebben we bepaald geen last van. Vooral omdat we de auto rijden op de bevroren landweggetjes bij de Aston-fabriek in het Engelse Warwickshire, en omdat we op de eerste de beste rotonde het gaspedaal indrukken en de achterbanden er meteen vandoor gaan. We worden gered van een onvrijwillige spin door de verder nogal lethargische tractiecontrole. Dat lesje hebben we dan ook weer geleerd.
						</p>

						<p>
						Bij die les hoort ook het besef dat de aandrijving absoluut subliem is. De achttraps automaat knalt door de verzetten, en hoewel de motor niet het koppel heeft van de DB11, reageert ie snel en bouwt dan op naar een huilende, harmonische climax.
						</p>

						<p>
						De aandrijving van de DB11 is toch ook heel goed?
						</p>

						<p>
						Sorry hoor, maar als het gaat om opwinding en om genieten van het moment, dan verslaat deze motor de geblazen V12 van de DB11 met gemak. Probleem is alleen dat je in de tweede versnelling al 110 km/u rijdt, en dat je ‘m dus nooit van je leven op z’n toppen kunt rijden op een openbare weg. Waar je wel van kunt genieten zonder te worden gearresteerd, is z’n besturing: lichter en vloeiender dan vroeger, maar ook met nuttige feedback en subtiele weerstand als je de auto een bocht in duwt.
						</p>

						<p>
						Aston Martin Vanquish S
						Het lastige is dat Aston een monsterachtig bedrag vraagt voor deze auto, en dat ie zelfs binnenkort alweer uit de prijslijst verdwijnt – daar zijn kopers in dit segment niet dol op. Maar daar staat wel een interessante auto tegenover. Het interieur van de DB11, geheel voorzien van elektronica van Mercedes, heeft desondanks geen mijlen voorsprong op de cabine van de Vanquish. Deze is voorzien van nieuwe, spinnenwebachtige stiksels, en visueel is het een waar evenement op zichzelf. Bovendien ontbreekt het je aan niets wat de technologie betreft. De atmosferische V12 gebruikt een beetje meer benzine, dat wel; daarvoor in de plaats krijg je een aandrijflijn die minder toegankelijk is, maar die barst van de energie en die veel opwindender is.
						</p>

						<p>
						Dan is er nog de vormgeving. Smaak is persoonlijk, dat weet iedereen, dus wees het gerust met ons oneens, maar vraag het aan ons en we zeggen je dat deze auto veel mooier is dan de DB11.
						</p>

						<p>
						Om kort te gaan: de Aston Martin Vanquish S is de auto die de Vanquish eigenlijk altijd al had moeten zijn. Jammer dat ie niet méér zal worden dan een voetnoot in de geschiedenis en louter een verzamelobject zal blij­ken voor een paar rijke geluksvogels. Maar het is een prachtige finale voor deze V12, een finale die voor altijd zal pronken op z’n cv. Het nieuwe tijdperk van de DB11 is nu aangebroken.
						</p>

					</section>

					<aside id="atricleAd">
										
						<div id="advertention"><a href="http://www.h-drentals.com" target="_blanck"><img src="../../img/ad3.jpg"></a></div>

					</aside>
			
				</div>

			</div>

		</div>

	</body>

</html>